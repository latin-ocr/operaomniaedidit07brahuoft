394 ANNOTATIONES EDITORUM

At nihilo minus ab editione destiterunt heredes, neque ullus quaternionum
jam excusorum restare videtur. Nobis tamen facile perspicere licet, quomodo
hunc librum secundum Tycho ordinare voluerit. Nam in Praefatione libri
primi, quem a. 1596 emisit, sic loquitur (tom. VI p. 22‚2³ sqq.): »Continebunt
autem hi Libri, quos de Epistolis edere animus est, eas potissimum praestan-
tissimorum virorum ad me datas literas, quae de re Astronomica affatim
agunt: interpositis tamen nonnunquam alijs Philosophicis quaestionibus, ad
Physicam et Pyronomicum praesertim studium pertinentibus. Reliquas, quae
penes me reperiuntur, eruditas etiam Doctorum virorum literas, quatenus
ab hac materia alieniores essent, hisce intermiscendas non duxi. Servavi
vero in ijs, quas edere decrevi, hanc dispositionis methodum, ut non semper
Annorum seriem, quibus scriptae sunt, sed potius personarum et locorum,
tum quoque materiae, quam continent, rationem habuerim. Ideoque primo
Tomo Landtgravianas solummodo Epistolas, de rebus Caelestibus mecum
luculenter agentes, una cum mea ad singulas responsione, complector. Se-
cundo Eruditorum et Amicorum in Patria nostra eiusque vicinia Literas‚ tam
antiquiores, quam recentiores seligo et in unum compono: ubi etiam Car-
mina nonnulla, Epistolari utplurimum modo, de rebus huc utcunque per-
tinentibus, a nobis interdum animi caussa conscripta, intexuntur. Tertio et
sequentibus aliorum e diversis Regionibus ad me varijs temporibus exaratas,
measque rescriptiones convenienti ordine, quoad eius fieri potest, colloco;
ubi id, quantum licet, obserVO, ut eorundem Authorum Literae in unum colli-
gantur, et se invicem subsequantur, non habita ubique consideratione, quod
aliorum Epistolae tempore sint, vel anteriores, vel etiam posteriores. Reliqua,
quae in hac dispositione facta, vel etiam nonnunquam praetermissa sunt, pru-
dens et candidus Lector ipsemet facile perspiciet, atque, uti confido, sincere
interpretabitur. «

HuJusmodi libri secundi ordinationem re vera praeparatam esse, e codici-
bus nonnullis nitide in typographorum usum conscriptis perspicere licet, ubi
secundum auctores epistulae ordinatae sunt, praecipue e codice Vindobonensi
lat. 1068666, e quo magnam partem epistularum, quas hic tomus continet,
sumpsimus. Hic primum inveniuntur epistulae Tychonis ad Thaddaeum Ha-
gecium hujusque ad Tychonem‚ deinde eodem modo epistulae‚ quas ad alios
amicos dedit vel ab iisdem accepit; qui hoc ordine alius alium subsequuntur:
Iohannes Pratensis, Carolus Danzaeus et Steno Bilde‚ Paulus Haintzelius et
Georgius Buchananus, Hieronymus Wolfius‚ Iohannes Maior, Henricus Bru-
caeus (epistulae ad Pratensem et Danzaeum et Stenonem Bilde scriptae vel ab
iisdem datae etiam in Vindob. 106867 inveniuntur). Epistulis autem ad Hage-
cium scriptis praemissa est praefatio, quam excipiunt epistulae quaedam Hiero-
nymi Munosii ad Bartholomaeum Reisacherum‚ Hagecii ad Munosium‚ Mu-
nosii ad Hagecium (cf. Progymn. p. 567, tom. III p. 82‚³0). Quae omnia hic
subicimus.

