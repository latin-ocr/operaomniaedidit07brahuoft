224 EPISTOLAE ASTRONOMICAE

subite, prout in buccam venerunt, dic'tavi, adeo ut vix otium superesset
relegendi. Si quid deesse intellexer0, per occasionem supplebo, Et fi tibi
ita consultum videtur, Apologiam hanc secundo Tomo de eodem Co-
meta agenti subiungam‚ quo locupletior redditus priorem adaequet.
Habeo liquidem adhuc ferme omnia exemplaria non distracta. Nolui 5
enim vulgaria fieri, antequam omnes Tomi typis excufi essent. De re-
bus GalliciS, quae addiS‚ perceptu grata sunt, quin et nos similia his per-
cipimuS, Regem videlicet novum felici uti successu, det DeuS, ut indies
magis ac magis prosperetur. Genevenses obfidione liberatos gaudee.
Deus pacem et tranquillitatem tam Ecclefiae quam Rebuspublicis lar- ιο
giri dignetur.

Scotorum Rex his ipsis diebus ad vicinam Helfingoram Arcemque
Croneburgum advenit ΙΙ una cum sua nova nupta Regina, Regis nostri 7r
feliciss. memoriae filia, magnoque e Regni Primoribus comitatu. Cum
enim illa circa finem aestatis in Scotiam appellere nequiret, classe no· 15
stra, qua vehebatur, semel atque iterum adversa tempestate in Nor-
vegiam repulsa tandemque ob ingruentem hyemem navigationem in-
termittente, sereniss. ille Rex conscensis suis navibus sponsam (quid non
cogit AmorP) inter rupes Norvegicas quaerens adinvenit, petensque a
sereniss. Regina Regnique Gubernatoribus Confiliarijs nos accedendi 20
copiam fieri, ex quo in nostras ditiones advenisset, rogatuS‚ hacque lu-
bentiss. impetrata, multo et difficili, hyberno praesertim tempore, itinere
huc accessit atque hic cum suis hybernaturuS, donec libera concedatur
navigatiO, nunc Croneburgi honorifice excipitur. Quod tibi indican-
dum duxi, ut et quid novarum rerum in publicis apud nos agatur, co· 2⁵
gnoscereS. Vale, et fi ante Pasca Privilegium denuo impetratum, de quo
ultimo scripsi, tum etiam MUNOSIJ libellum et quos praeterea habes,
de re Cometica agenteS, miseriS‚ rem pergratam praestiteriS. Iterum
quam felicissime vale, mi amantissime exoptatissimeque THADDAEE.

Uraniburgi 25. Ian. Anno 90. 30

Tui amantiss.
TYCHO BRAHE.

[E codice

