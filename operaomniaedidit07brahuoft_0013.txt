PRAEFATIO SOCIETATIS LINGUAE ET LITTERARUM
DANICARUM.

T in praefatione tomo primo praemissa docuimus, munificentia
viri excellentissimi G. Α. HAGEMANNI factum est, ut prae-
ter observationes Tychonis, quae sumptibus INSTITUTI CARLS·
BERGICI eduntur, cetera quoque opera ejus omnia edere possemus.
Ille enim a. 1911 tantas opes nobis suppeditavit, ut omnia Tychonis
scripta astronomica et epistulas (tomos 1—1x) ac praeterea litteras
actaque publica ad Tychonem atque res eJ'us pertinentia (tomum
XIV) sumptibus illius publice edi posse confidendum esset. Postea
vero quam is de' vita decessit (a. 1916), pretia rerum adeo aucta
sunt, ut opibus ab HAGEMANNO suppeditatis editio ad finem per-
duci non posse appareret. Itaque a. 1922 summos viros, qui INSTI-
TUTO RASK-OERSTEDIANO praesunt, adiimus atque ab ils petivi-
mus, ut ad operam nostram continuandam atque conficiendam
opem nobis ferrent. Quibus cum certo persuasum esset, plurimum
interesse, ut omnium Tychonis operum editio prodiret, aures nobis
benigne praebuerunt, quo factum est, ut editionem talem, qualem
ab initio nobis proposuimus, ad finem perducere nobis liceat. Quam
ob munificentiam INSTITUTI RASK-OERSTEDIANI praefectis ex
animo gratias agimus.

HAUNIAE, MENSE MA10 ANNI MCMXXIV.

