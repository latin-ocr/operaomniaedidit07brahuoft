ONFECTO Epistolarum Astronomicarum libro primo (a. 1596), quem in

nostro tomo VI edidimus, earundem librum secundum Tycho typis ex-
cudere coepit. Cum vero anno insequenti Hvenam relinqueret, operam di-
mittere coactus est. In epistula ad Scultetum data ex arce Benatica d. 7 m.
J an. a. 1600 (st. n.) de hac re sic scribit: »Praeterea librum secundum Episto-
larum Astronomicarum e nostris, quem paulo antequam Dania excessi, typis
propriis excudi inchoaram. Sed solummodo absoluto dimidio Alphabeto mihi
inde in Germaniam emigrandum erat; sicque opera illa ob varias intercidentes
irrequietudines intermissa est. Restant duo circiter Alphabeta plus minus typis
pertexenda. quue totum minori illa Antiqua, qualem primus Epistolarum
tomus iam antea editus (quem procul dubio habes) exhibet.« Ut huic editioni
inservirent, multae epistulae‚ quae nunc interciderunt, descriptae sunt; apo-
grapha autem inter libros manu scriptos bibliothecae Vindobonensis etiam-
num asservantur.

Hic liber secundus non epistulis solum destinatus fuisse videtur. Attulimus
nos quidem in nostri tomi X p. 13 annotationem observationibus anni 1565
adjectam, in qua Tycho Tomo 11 Epistolarum fol. 54 Lipsiae sese commoran-
tem ex eclipsi Lunari d. 7 m. Nov. illius anni facta pluviam tempestatem prae-
dixisse scribit. Quod in eadem annotatione de morte Solymanni Imperatoris
ex eclipsi Lunari d. 28 m. Oct. a. 1566 praedicta (cf. tom. I p. 135,21) traditur,
fueritne in eodem Tomo ΙΙ Epistolarum commemoratum, non liquet. In libro
autem Kepleri quodam manu scripto (Op. III p. 551 sq.) de eclipsi Lunari d.
8. m. Dec. a. 1573 facta (cf. nostri tomi X p. 38) sic scriptum invenimus: »Hoc
praeambulum longo post tempore inter epistolas Io. Pratensis Medici suas-
que mutuas excudendum dedit, initio facto ad Epistolarum vol. 11; sed quod
morte praeventus non ultra 12 paginas continuavit.« Videtur autem, postea
fortasse, id actum esse, ut huJus libri secundi pars fieret Tychonis Oratio de
disciplinis mathematicis. Nam ante Additionem huic adjectam, quam tom. 1
p. 170 sqq. edidimus, in codice Vindobonensi 1068622 pagina haec verba con-
tinens invenitur: »Tomi secundi Epistolarum pars una cum Oratione ista pro
Astrologia adiuncta« Fieri tamen potest, ut non ipsi Tychoni in animo fuerit
Epistolarum libro secundo haec adicere. Nam Keplerus in relatione, quam
post mortem Tychonis de libris ejus manu scriptis heredibus dedit, hoc Judi-
cium profert (Op. I p. 191): »Epistolarum Astr. liber 1 jam absolutus est, liber
ΙΙ inchoatus. Dubitatur‚ an sit continuandus. Quis enim post mortem Tychonis
libenter aliorum vulgabit epistolas? Si tamen placet haeredibus‚ possunt per-
volvi epistolae, quaeque occurrunt Astronomica, cum responsionibus T ychonis
excerpi. Sic non frustra impressae erunt priores paginae, et moli libri consule-
tur. Cogitaverat Tycho, huic epistolarum volumini aliquid tabularum ad-
jungere, quo vendibilior liber esset. Id diligens relectio epistolarum ipsa mo-
nebit. Ad hanc rem alendus Amanuensis‚ qui judicium habeat in his rebus«

5ο

