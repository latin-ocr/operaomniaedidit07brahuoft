398 ANNOTATIONES EDITORUM

HIERONYMO MUNNOSIO IN ACAD. VALENTIANA HEBRAICAE
LINGVAE ET MATHEMATICES PROFESSORI.
S.

VOCATUS est ex hac mortali vita in illam coelestem Reisacherus noster

19 Aprilis, magno dolore et moerore uxoris, liberorum, et scholae huius:
mihi quoque non mediocrem animi aegritudinem peperit. Fuerat enim mihi
omnibus et amoris et officij vinculis coniunctissimus. Literas igitur quas tu
ad illum una curn libello dedisti, frater illius germanus mihi reddidit 24 Iunij.
Eas ego libentissime accepi, sumque earum lectione mirifice delectatus. Nam
in eis tui de me animi iudicium tuamque optimam erga me voluntatem co-
gnovi: ac nifi tibi vicissim par humanitatis, amoris et meae erga te benevolentiae
studium ostenderem, merito ingratus et inhumanus iudicari possem. Quare
ad eas literas meis tibi respondere volui, quas etiam testes mei erga te amoris
esse cupio. Ego te, mi Munofi, non nunc solum, postquam igniculos illos tui
erga rne amoris sparsisti, amare coepi, sed iam ante, quando libellum tuum
de cometa videre mihi contigit, tui amore mirabiliter eram accensus, quod
in illius tractatione eandem utriusque nostrum viderem esse sententiam, eas-
dem fuisse cogitationes ac mirificum animorum consensum ac conspirationem
ad unum. Quid quod quando ego amore tui flagrabam, tu istic eodem erga
me accendebaris, ut videatur occulta quaedam amoris in animis nostris fad'ta
esse readtio. Uterque enim altero ignorante ad prensandam alterius amicitiam
impetu quodam visus est ferri. Huius vero mei erga te animi testimonium
extare volui in secundo meo scripto quod tum adornabam‚ vehementer gau-
dens, quod beneficium illud mutui consensus mihi tecum commune esse conti-
gisset. Cum igitur haec inter nos amicitia non fine numine inchoata esse videa-
tur, non dubito illam firmam Ι futuram esse: nam quod ad me attinet, eam ego
colam et tuebor sanctissime. unt quaedam in quibus dissentimus‚ sed ea adeo
pauca ut veritatem et nostrum consensum haudquaquam labefactare possint:
imo non dubito, ubi tu meas aut ego vicissim tuas rationes cognoverimus,
alterum in alterius sententiam iturum esse. Scripserunt apud nos plures de ea
stella, sed pauci veritatem attigerunt; itaque factum est ut ipse ad commen-
tandum accesserim, ac alicubi asperius ineptias quorundam reprehenderim3
fortasse autem etiam in tuos calumniatores quadrare poterunt, quos etfi tua
virtute et eruditione devicisti, de quo tibi gratulor: tamen mutuo nostro con-
sensu, non modo, ut existimo, magis devincentur, verum etiam palam fiet,
eos solo calumniandi studio tibi et veritati oblatrasse. Quae illorum malitia ut
etiam Regi vestro nota fieret, decrevi eidem meae istius lucubrationis manu
scriptum exemplum mittere3 ac ut id facerem, excitatus sum etiam quorun-
dam exhortationibus, qui dicebant Regem magno desiderio accensum co-
gnoscendi hanc stellam, mandasse tribus delectis Mathematicis, salmantino,
Toletano, et tibi tertio, ut suam de eo exponerent sententiam, et ob hanc cau-
sam se non dubitare, quin gratum futurum esset Regi meum studium. In epi-
stola tui honestam et quam tua virtus et eruditio meretur, facio mentionem.
Scribo etiam Illustri D. Comiti Chinchonienfi‚ rogoque ut libellum Regi offe-
rat. Mifissem tibi exemplum libentissime‚ sed veredarius onerari non potuit:
unicum saltem caput, ubi tui facio mentionem, tibi mitto, quanquam alibi
etiam idem fiat a me, ut videre poteris. Non dubito enim, quin integer libellus
in tuas manus fit perventurus, vel mandante Rege, vel beneficio D. Comitis,
ut de eo tuum iudicium feras, quod ego libentissime abs te tanquam ab homine

41·

