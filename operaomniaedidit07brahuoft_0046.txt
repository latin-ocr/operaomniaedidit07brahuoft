32 EPISTOLAE ASTRONOMICAE

isthic a me extructa deseruerim, atque in Germaniam me cum tota familia et
apparatu illo Astronomico contulerim, non est huius loci referre, nimisque
longum foret; habet etiam rationes cur lubentius id subticeam. Sed ad rem,
et ea quae de PRATENSE. Interim dum ego aedificationes novas in Insula illa
adorno, et ob id rarius Haffniam venio, accidit ut optimus et eruditissimus
ille PRATENSIS, proh dolor, fatis concesserit‚ magno sui non saltem apud me,
sed et alios quam plurimos, relicto desiderio; erat enim omnibus ob morum
suavitatem, probitatem et candorem, eximiamque humanitatem charissimus.
Vixit is saltem usque in 32 aetatis annum, adeoque sub ipso iuventutis flore
expiravit, idque morte festina et inopinata. Cum enim aliquandiu continuis
defluxionibus ad pulmones et tussi vehementi laborasset‚ tandem in auditorio
Academiae Haffnienfis, cum publice doceret, atque tunc ALCINOUM de
Philosophia Platonica explicaret, de repente in eam, qua laboravit, incidens
tussim, vena aliqua intrinseca illi rumpebatur, cumque sanguinem copiose
per fauces effluentem, aqua frigida, quam studiosi mox attulerunt, ea nimi-
rum in fauces manibus iniecta, sedari non posse animadvertit, mortemque
instare sentiens, haec ultima verba prolocutus: »IESU FILI DEI V1V1, mi-
serere mei, et suscipe animam meam«, mox exanimis manibus suorum audi-
torum exceptus, et in aedes suas cadaver cum lacrymis et luctu reportatum,
atque paucis post diebus honorifice in templo summo Haffniae sepultum.
Aberam ego tunc in schania, neque satis cito de hoc dolendo casu resciscere
potui ut sepulturae interessem. Sed nihilominus, aliquot post dies, cum ex
dolore, quem ob immaturam et improvisam intimi huius mei amici mortem
conceperam, me collegissem‚ Epitaphium, quod illi vivo, biennio antea pro-
miseram (se enim non diu supervicturum ipsemet iam antea praesagiebat)
confeci, quod etiam publice in templo laminae orichalcicae inauratae et ele-
ganter circumquaque exornatae, quam in eos usus pararam, affigere consti-
tueram, nisi alia quaedam ingrata intervenissent. At cum in huius praestan-
tissimi viri, qui patre Gallo, quondam CHRISTIERNI secundi, Danorum Regis,
postea captivi, Secretario in cancellaria, uti intellexi, Gallica, matre vero Dana
oriundus erat, et in omni Philosophiae genere excellenter versatus, mentionem
hic, data opera, ut eius memoriam hoc loco recolerem, incidi, lubet hoc ip-
sum, quod ei tunc concinnavi Epicedium, hic apponere, utut id extra propo-
situm videbatur, sed quacunque tandem ratione eximij huius viri, meique
dum in vivis esset‚ amici optimi, memoriam conservare, atque ad posteros
transmittere licitum arbitror, praesertim ΙΙ cum et is Astronomiae studijs, de
quibus hisce Epistolis affatim agitur, praeclare imbutus fuerit. Quae etiam
omnia ob id hic commemoro, ut constare possit meis lectoribus, qui faistum
sit, quod non plures in posterum ab hoc Doctissimo PRATENSE literae sub-
sequantur, eo nimirum nimis matura morte, quod dolendum, nobis praerepto.
Nunc igitur Epitaphium, de quo dixi, subijciam, posteaque ad alias Epistolas
doctorum virorum aliunde mihi scriptas, continuandas pergam.

[Ex

10

15

20

25

